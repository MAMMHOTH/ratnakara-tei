<TEI xmlns="http://www.tei-c.org/ns/1.0">
  <teiHeader xmlns="http://www.tei-c.org/ns/1.0">
    <fileDesc>
      <titleStmt>
        <title>Kāvyamālā</title>
      </titleStmt>
      <sourceDesc>
        <msDesc>
          <msIdentifier>
            <idno type="siglum">K</idno>
          </msIdentifier>
          <msContents>
            <summary>Kāvyamālā Edition of the Haravijaya. Transcript based on an old e-text from Diwakar and Rabi Acharya.</summary>
            <msItem n="1" defective="true">
            <!-- @defective: 'false' for complete, 'true' for incomplete -->
              <author xml:lang="sa" role="author">Ratnākara</author>
              <title xml:lang="sa">Haravijaya</title>
              <!-- rubric, incipit, explicit, and finalRubric are given as examples -->
              <textLang mainLang="sa-Deva">Sanskrit in Devanāgarī script.</textLang>
              <!-- @mainLang can be "sa-Deva", "sa-Mlym", "sa-Telu", "sa-Newa", etc. See ISO 15924 for more details. -->
            </msItem>
          </msContents>
          <physDesc>
            <objectDesc form="book">
            <!-- @form can be "pothi", "book", scroll", etc. -->
              <supportDesc material="paper">
              <extent>
              <measure quantity="708" unit="pages" />
              </extent>
</supportDesc>
            </objectDesc>
          </physDesc>
          <history>
            <origin>
              <origDate calendar="CE" when="1890">1890</origDate>
              <!-- calendar can be "Vikrama", "Śaka", etc. Dates can be approximate or exact. -->
              <origPlace xml:lang="en">Bombay</origPlace>
            </origin>
          </history>
        </msDesc>
      <publicationStmt>
      <date calendar="Gregorian">1890</date>
      <publisher>Nirṇaya-Sāgara Press</publisher>
      <pubPlace>Bombay</pubPlace>
      <series>
      <title level="s">Kāvyamālā</title>
      <biblScope>22</biblScope>
      </series>
      </publicationStmt>
      </sourceDesc>
    </fileDesc>
    <revisionDesc>
      <change when="2020-05-31">
        <persName>Peter Pasedach</persName>
      </change>
    </revisionDesc>
  </teiHeader>
  <text xml:lang="sa-Latn">
    <body>
<div n="12" type="chapter">
<p>
dvādaśaḥ sargaḥ|
</p>
<lg type="verse" xml:id="HV_12_1">
<l>iti sthirārātivirodhaniścayāmudīrya vācaṃ virate gaṇādhipe|</l>
<l>smitacchaṭābṛṃhitaharadīdhitistato 'ṭṭahāso</l>
<l>vyavaladvivakṣayā||1||</l>
</lg>
<lg type="verse" xml:id="HV_12_2">
<l>arātimattadvipakumbhamaṇḍalīvipāṭanotthāmalamauktikāvaliḥ|</l>
<l>kṛpāṇalagnā vidadhāra yasya sā</l>
<l>tadacchadhārājalabudbudaśriyam||2||</l>
</lg>
<lg type="verse" xml:id="HV_12_3">
<l>vitenivāṃso 'pyavilaṅghyarūpatāmanekasaṃkhyā dadhato 'napāyatām|</l>
<l>hareṇa kalpā iva yena kālatāmupeyuṣānāyiṣata dviṣaḥ kṣayam||3||</l>
</lg>
<pb n="12"/>
<lg type="verse" xml:id="HV_12_4">
<l>dadhatyabhīkṣṇa dhavalāni bhūyasīṃ digantaravyāptīrargalāṃ</l>
<l>śriyam|</l>
<l>raṇeṣu nirjitya balāni vidviṣāṃ yaśāṃsi yena</l>
<l>prathayāṃbabhūvire||4||</l>
</lg>
<lg type="verse" xml:id="HV_12_5">
<l>dadhatsadāśoṇitapānaśauṇḍatāṃ kṛtābhiyogo bahulakṣapāṭane|</l>
<l>babhūva yasyātanudantamaṇḍalaḥ kṣayāya kaukṣeyakarākṣaso</l>
<l>dviṣam||5||</l>
</lg>
<lg type="verse" xml:id="HV_12_6">
<l>subandhurāmodamanoramāṃ śriyaṃ sphuraccharārau yudhi yodhikāṃ</l>
<l>dadhat|</l>
<l>nirāsa sainyaṃ tarasā suradviṣāmiṣīkatūlaṃ śaradīva</l>
<l>mārutaḥ||6||</l>
</lg>
<lg type="verse" xml:id="HV_12_7">
<l>yaśaḥ suvṛttasthiti yena nirmalaṃ samudbahaddarpaṇamaṇḍalaśriyam|</l>
<l>puraṃdhriniḥśvāsasamīraṇāhataṃ malīmasacchāyamakāri</l>
<l>vidviṣām||7||</l>
</lg>
<lg type="verse" xml:id="HV_12_8">
<l>raṇājirakṣmākalaśīkṛtaṃ javātkramojjhitaḥ sannasahāya eva yaḥ|</l>
<l>arātilokaṃ mathitaṃ sahastradhā cakāra daṇḍāhatamapyagorasam||8||</l>
</lg>
<lg type="verse" xml:id="HV_12_9">
<l>śriyaṃ dadhānaṃ caturastratāśrayāmanekapattyaśvarathadvipākulam|</l>
<l>vipakṣamāviṣkṛtasaṃdhivigrahaṃ tathāpyanaṣṭāpadameva yo</l>
<l>vyadhāt||9||</l>
</lg>
<lg type="verse" xml:id="HV_12_10">
<l>%p.vikāsayankīrtikumudvatīṃ kṣaṇādvilocanānandakaraḥ kalāspadam|</l>
<l>sarūpabhāve 'pyaparājayakṣmatāṃ dadhanmṛgāṅkaṃ viśinaṣṭi yo</l>
<l>guṇaiḥ||10||</l>
</lg>
<lg type="verse" xml:id="HV_12_11">
<l>anekapakṣmāhitasaṅgarājitaṃ śriyaṃ dadhānaṃ</l>
<l>vikaṭāṃsamujjvalām|</l>
<l>babhāra sadrāghimacārutārakaṃ praveṣṭayoryaśca dṛśoriva</l>
<l>dvayam||11||</l>
</lg>
<lg type="verse" xml:id="HV_12_12">
<l>upeyuṣonmūlanadakṣatāṃ kṣaṇātkṣayānileneva vipakṣatāṃ gatā|</l>
<l>kṣamābhṛtāṃ yena tatiḥ prasarpatā</l>
<l>prakampitāsannavadhāturājitā||12||</l>
</lg>
<lg type="verse" xml:id="HV_12_13">
<l>kareṇa cakraṃ dadhadujjvalena yaḥ puraṃdarasyāpyabhimānamākṣipat|</l>
<l>raṇājiraṃ svargamivātanodbalādapārijātaṃ puruṣottamo yathā||13||</l>
</lg>
<lg type="verse" xml:id="HV_12_14">
<l>(kulakam)</l>
<l>apakramārambhavijṛmbhitādhikaprakopanirdhūtaśiraḥślathāspadam|</l>
<l>yathāpradeśaṃ viniveśanecchayā kareṇa</l>
<l>māṇikyakirīṭamutkṣipan||14||</l>
</lg>
<pb n="165"/>
<lg type="verse" xml:id="HV_12_15">
<l>uraḥsthalīvisphuradaśmagarbhakasphuratprabhāmaṇḍalahārivigrahaḥ|</l>
<l>dadhattrimārgāsalilāvagahanaprasaktaśevālasuradvipāśriyam||15||</l>
</lg>
<lg type="verse" xml:id="HV_12_16">
<l>sphurajjayaśrīmaṇisālabhañjikāviśaṅkaṭastambhabhujaḥ</l>
<l>savibhramam|</l>
<l>viveṣṭamānoragabhīrubhīṣaṇāṃ</l>
<l>vitarkajihmākṛtimutkṣipanbhurvam||16||</l>
</lg>
<lg type="verse" xml:id="HV_12_18">
<l>sa bhāratīṃ bāṅmayakalpapādapasphuratpratānojjvalaratnamañjarīm|</l>
<l>nināya niryaddaśanāṃśukesarāṃ sabhāṅganāyāḥ</l>
<l>śucikarṇapūratām||17|| (kalāpakam)</l>
<l>viśuddhavarṇojjvalahaṃsasaṃhatiḥ</l>
<l>prasādagāmbhīryaviśeṣaśālinī|</l>
<l>manoramā tasya mukhaṃ sarasvatī vasuṃdharāpīṭhamiva</l>
<l>vyabhūṣayat||18||</l>
</lg>
<lg type="verse" xml:id="HV_12_19">
<l>girānayā prastutametadīdṛśaṃ tavāryakāryaṃ bahu manyate na kaḥ|</l>
<l>mṛṇālavallikusumaṃ tanoti tatkaroti lakṣmīrapi yanniketanam||19||</l>
</lg>
<lg type="verse" xml:id="HV_12_20">
<l>vaco 'tra sarvasya manoramaṃ bhavānyadabhyadhāttatra ka eva vismayaḥ|</l>
<l>yato bhavatyeva vivekaśālināṃ vipaścitāṃ</l>
<l>prātijanīnavākyatā||20||</l>
</lg>
<lg type="verse" xml:id="HV_12_21">
<l>atastvayātyūrjitasattvaśālinā samanta(sta)bhadre 'pi vacasyudīrite|</l>
<l>mamāvakāśo 'sti na vaktumityavanbruve</l>
<l>tathāpyāśritakāryagauravaḥ||21||</l>
</lg>
<lg type="verse" xml:id="HV_12_22">
<l>ayaṃ jaḍo 'smātkuta eva nītimadvaco 'bhyudetīti na kalpanā kṣamā|</l>
<l>kimaśmano 'tyantamalīmasātmanaḥ suvarṇamakṣuṇṇaguṇaṃ na</l>
<l>jāyate||22||</l>
</lg>
<lg type="verse" xml:id="HV_12_23">
<l>gatārthatattvapratipattihetutāṃ matiḥ kutastes timirānuṣaṅgiṇī|</l>
<l>prabhāsamānā gaṇanāthā dṛśyate na ratnadīpasya śikhā</l>
<l>sakajjalā||23||</l>
</lg>
<pb n="166"/>
<lg type="verse" xml:id="HV_12_24">
<l>abhīkṣṇamantaḥ sarasānyatandritāḥ suvṛttatāṃ bibhrati</l>
<l>nītiśālinaḥ|</l>
<l>vitanvate saṃsadi kūrcakesaradrumāḥ phalānīva vacāṃsi</l>
<l>sūrayaḥ||24||</l>
</lg>
<lg type="verse" xml:id="HV_12_25">
<l>samīkṣya samyagbhuvi kṛtyavastu yaḥ pratīkṣate</l>
<l>deśabalādisādhanam|</l>
<l>bhavanti tasyānapacāracāravaḥ kriyāviśeṣā na</l>
<l>vipākanīrasāḥ||25||</l>
</lg>
<lg type="verse" xml:id="HV_12_26">
<l>akhaṇḍitātyūrjitavīryasaṃpado nirākariṣṇostarasā yudhi dviṣaḥ|</l>
<l>pramādadoṣānupaghātasusthitaṃ na nītitulyaṃ kṣamamasti</l>
<l>sādhanam||26||</l>
</lg>
<lg type="verse" xml:id="HV_12_27">
<l>prayuktasaṃskāragururgarīyasāṃ vrajatyavasthaiva nanu</l>
<l>pratīkṣyatām|</l>
<l>bhajatyupāvarjitatailasekayā nahi pradīpo daśayā vinā sthitim||27||</l>
</lg>
<lg type="verse" xml:id="HV_12_28">
<l>malīmasācāranirargalasthiterakhaṇḍamanyanmalinaṃ prakalpate|</l>
<l>tamoghane veśmani tiṣṭhato 'niśaṃ vrajatyaśeṣaṃ</l>
<l>jagadandhakāritām||28||</l>
</lg>
<lg type="verse" xml:id="HV_12_29">
<l>suradviṣāṃ nihnumahe na pauruṣaṃ na ca praśaṃsāṃ</l>
<l>tanumastathātmanaḥ|</l>
<l>nirūpayāmo nayavartma kevalaṃ yathābhilāṣāstu parasya</l>
<l>vṛttayaḥ||29||</l>
</lg>
<lg type="verse" xml:id="HV_12_30">
<l>sabhūmilābhaṃ śubhavartirekhayā manoramaṃ maṇḍalakāryamaskhalat|</l>
<l>aśeṣamunmīlayati kṣamābhṛtāṃ vicitrarūpā nanu</l>
<l>nītitūlikā||30||</l>
</lg>
<lg type="verse" xml:id="HV_12_31">
<l>yathākhiladravyagatāṃścikitsakā viviñcate pañcarasādikānbudhāḥ|</l>
<l>tathaiva mantrāśrayatāmupeyuṣaḥ sunītibhājo</l>
<l>'vayavāñjigīṣavaḥ||31||</l>
</lg>
<pb n="167"/>
<lg type="verse" xml:id="HV_12_32">
<l>apārthatādopaparītamakramaṃ sasaṃśayaṃ saṃdhivihīnatāṃ gatam|</l>
<l>na deśakālādivirodhi paṇḍitaiḥ praśasyate</l>
<l>kāryamasādhikāvyavat||32||</l>
</lg>
<lg type="verse" xml:id="HV_12_33">
<l>bibharti pāriplavatāmudanvatastadūrmisaṃsargakṛtāmivotthitā</l>
<l>avaimi lakṣmīrnayavartmanāgatā sthiraṃ nibadhnāti nṛpes padaṃ</l>
<l>punaḥ||33||</l>
</lg>
<lg type="verse" xml:id="HV_12_34">
<l>amandarabhrāntikadarthitodadhirviluptadevāsuramanthasaṃbhramaḥ|</l>
<l>sacetasaḥ kasya na vallabhor 'jane nayaprakāro 'para eva vā</l>
<l>śriyaḥ||34||</l>
</lg>
<lg type="verse" xml:id="HV_12_35">
<l>na nītiśāstropaniṣatsu pañcadhā sthitiṃ jahātyeṣa paraḥ</l>
<l>pumāniva|</l>
<l>pradīpitoddāmaviparyayagrahairnirūpito mantra iha praṇetṛbhiḥ||35||</l>
</lg>
<lg type="verse" xml:id="HV_12_36">
<l>vibhajyamānā bahudhārthakovidaiḥ</l>
<l>sasaṃśayagranthiramantharātmabhiḥ|</l>
<l>mṛṇālavallīva guṇānvihāya kiṃ vyanakti</l>
<l>nītirjaḍasaṃkaroddhṛtā||36||</l>
</lg>
<pb n="168"/>
<lg type="verse" xml:id="HV_12_37">
<l>upāyaśūnyāstaravaḥ kṣitāviva kriyāviśeṣā vyabhicāriṇaḥ</l>
<l>phale|</l>
<l>ta eva nūnaṃ niyamena bhūbhṛtāṃ phalanti</l>
<l>kalpadrumavannayāśrayāḥ||37||</l>
</lg>
<lg type="verse" xml:id="HV_12_38">
<l>sthirābhyupāyaprakaṭārasaṃcayaṃ dadhadvirūḍhakramakālanemitām|</l>
<l>pravartitaṃ maṇḍalanābhibandhanaṃ na kāryacakraṃ</l>
<l>kvacanāvaśīryate||38||</l>
</lg>
<lg type="verse" xml:id="HV_12_39">
<l>vyapekṣate bāhubalaṃ jigīṣataḥ sunītimākrāntajagattrayaṃ</l>
<l>dhruvam|</l>
<l>rathāspadaṃ cakramivāśvamaṇḍalīṃ vivasvato</l>
<l>gerutaṭīvivartinaḥ||39||</l>
</lg>
<lg type="verse" xml:id="HV_12_40">
<l>upāyasopānaparamparāmimāṃ yathākramaṃ yo 'dhirurukṣurāśritaḥ|</l>
<l>sa nūnamuccaiḥ pada eva nītimānkṛtapratiṣṭho na</l>
<l>cirādvibhāvyate||40||</l>
</lg>
<lg type="verse" xml:id="HV_12_41">
<l>narendralakṣmīrucitairupakramaiḥ krameṇa taistairgurubhiḥ</l>
<l>prasādhitā|</l>
<l>nayātmadarśe guṇadoṣadarśanasphuṭāvadhānā</l>
<l>vyavalambatāmiyam||41||</l>
</lg>
<lg type="verse" xml:id="HV_12_42">
<l>prakāśa eva praviluptadarśano gataḥ kṣaṇāddhuk ivāndhyaviplavam|</l>
<l>na jātu kālaṃ matidurvidho jano bibharti</l>
<l>sāmarthyamudarkamīkṣitum||42||</l>
</lg>
<lg type="verse" xml:id="HV_12_43">
<l>vivṛṇvatāṃ maṇḍalasaṃdhivigrahavyapāśrayāḥ</l>
<l>kāryagatīranekaśaḥ|</l>
<l>kriyāpacārā na bhavanti dhīmatāmanukramāpakramayogacintayā||43||</l>
</lg>
<pb n="169"/>
<lg type="verse" xml:id="HV_12_44">
<l>virūḍhamūlasya nayānusāriṇaḥ sakoṣadaṇḍopacayasya bhūpateḥ|</l>
<l>kuśeśayasyopaciteva karṇikā bibharti lakṣmīḥ</l>
<l>pariṇāmapīnatām||44||</l>
</lg>
<lg type="verse" xml:id="HV_12_45">
<l>vicinvator 'thaṃ nijamaṇḍalāśrayaṃ guṇānupāyāṃśca nṛpasya</l>
<l>śaktayaḥ|</l>
<l>na deśakālānavadhāraṇakramātsamutpatiṣṇorupayānti</l>
<l>bṛṃhaṇam||45||</l>
</lg>
<lg type="verse" xml:id="HV_12_46">
<l>madacchaṭārdrīkṛtagaṇḍamaṇḍalīnilīnabhṛṅgadvipayūthadāriṇaḥ|</l>
<l>nimajjato vāriṇi tīvratejasaḥ saṭā vilumpanti harerjhaṣā api||46||</l>
</lg>
<lg type="verse" xml:id="HV_12_47">
<l>atītakālasya tadatra jṛmbhitaṃ tapasyamāse kariṇo 'pi durjayaḥ|</l>
<l>nidhāghakāle mukhalāṅgalaḥ śunāmapi vrajatyeva nikāryatāṃ</l>
<l>yataḥ||47||</l>
</lg>
<lg type="verse" xml:id="HV_12_48">
<l>samudvahannakṣatapakṣabhūmibhṛdvibhedadakṣāmiha śaktimāyatām|</l>
<l>mayūraketurvadanairivādhikaṃ vibhati ṣaḍbhirnayavistaro</l>
<l>guṇaiḥ||48||</l>
</lg>
<lg type="verse" xml:id="HV_12_49">
<l>vibhāvyamānāsanasaṃdhisaṃśrayā guṇāḥ</l>
<l>pariṣkāramaṇisphuṭatviṣaḥ|</l>
<l>tadadbhutaṃ yadvijayaiṣiṇāṃ śriyaṃ</l>
<l>prasādhayantyapravimṛṣṭavigrahāḥ||49||</l>
</lg>
<lg type="verse" xml:id="HV_12_50">
<l>kṛtāspadā sāraguruḥ sthirātmasu kṣameva dikkuñjaravigraheṣvasau|</l>
<l>jahātyupāyeṣu caturṣu na sthitiṃ dṛḍhīkṛtā nītiriha</l>
<l>kṣamādharaiḥ||50||</l>
</lg>
<pb n="170"/>
<lg type="verse" xml:id="HV_12_51">
<l>upeyasiddhya bhavatāṃ matiḥ sthirā pravartate cedanupāyasādhanā|</l>
<l>avaimi ṣāḍguṇyavicāragocaraiḥ kṛtaṃ tataḥ saṃprati</l>
<l>nītiśāsanaiḥ||51||</l>
</lg>
<lg type="verse" xml:id="HV_12_52">
<l>kṣamā bhavantaḥ kṣayasūryatejaso jagattrayasya</l>
<l>sthitisargasaṃhṛtīḥ|</l>
<l>vidhātumekākina eva līlayā na mūrtibhedā iva kiṃ</l>
<l>svayaṃbhuvaḥ||52||</l>
</lg>
<lg type="verse" xml:id="HV_12_53">
<l>jigīṣatāṃ maṇḍalasaṃdhivigrahavyapāśrayāḥ kāryagatīrvihāya</l>
<l>vaḥ|</l>
<l>na yuddhasaṃrambharasāttathāpi tu kṣamāḥ</l>
<l>parānmārṣṭumhāṃsabhittayaḥ||53||</l>
</lg>
<lg type="verse" xml:id="HV_12_54">
<l>avaimi daityānsamareṣu durjayānbhujāṃ'sca vo diggajahastapīvarān|</l>
<l>ato 'tra yukto naya eva saṃkaṭe jalaplave seturivottitīrṣatām||54||</l>
</lg>
<lg type="verse" xml:id="HV_12_55">
<l>kimastyataḥ śaṃsata vācyaviplutaṃ yadabhyupāyeṣu pareṣu satsvapi|</l>
<l>dviṣatsu carcā bhavatāmapīdṛśī pracaṇḍadaṇḍaikarasā</l>
<l>vijṛmbhate||55||</l>
</lg>
<lg type="verse" xml:id="HV_12_56">
<l>upāya eveti ca daṇḍa eṣa no na nītivṛddhairavalambanīkṛtaḥ|</l>
<l>tathāpi kārye 'tra guruṇyupekṣituṃ na yuktarūpo</l>
<l>bhavatāmanukramaḥ||56||</l>
</lg>
<lg type="verse" xml:id="HV_12_57">
<l>niruddharandhraprasaraślathībhavajjaḍapraveśasthirasaṃdhisusthitāḥ|</l>
<l>na kāryasindhoriha tārayanti kiṃ plavā ivoccaiḥ kṛtinaḥ</l>
<l>sakarṇakāḥ||57||</l>
</lg>
<lg type="verse" xml:id="HV_12_58">
<l>dahanti kalpapralayeṣu bhānavo jaganti velāṃ ślathayanti sāgarāḥ|</l>
<l>na tādṛśo 'sausamayo 'sti yatra vā sthitiṃ vibhindanti ruṣā</l>
<l>bhavadṛśāḥ||58||</l>
</lg>
<lg type="verse" xml:id="HV_12_59">
<l>avaimi nūnaṃ na ca bharturājñayā vinā samarthāḥ stha</l>
<l>riporvinigrahe|</l>
<l>jagatpariplāvayituṃ na vīcayaḥ kṣamāstaṭasthasya</l>
<l>kadācidambudheḥ||59||</l>
</lg>
<lg type="verse" xml:id="HV_12_60">
<l>pravartamānāṃ pratipattumarhatha tridhā vibhinnāmata eva śūlinaḥ|</l>
<l>hitāya śaktiṃ kṛtaviṣṭapatrayasthitiṃ purāreriva</l>
<l>nākanimnagām||60||</l>
</lg>
<pb n="171"/>
<lg type="verse" xml:id="HV_12_61">
<l>ayaṃ prabhuḥ karmasu daivamānuṣaprabhedarūpeṣvavilaṅghyatāṃ</l>
<l>dadhat|</l>
<l>acintanīyo nayatattvacintakairmanīṣibhirdaivamiti sma kathyate||61||</l>
</lg>
<lg type="verse" xml:id="HV_12_62">
<l>jigīṣatāṃ dordrumadarpavibhramā dhiyaśca</l>
<l>ṣāḍguṇyavicāragocarāḥ|</l>
<l>na yāntyupāyapratipattaye dṛḍhāḥ parāṅmukhe 'sminphalabhāgitāṃ</l>
<l>kvacit||62||</l>
</lg>
<lg type="verse" xml:id="HV_12_63">
<l>yadānuguṇyaṃ bhajate jagatyasau tadā tadātvāyatiṣu sphuṭaṃ</l>
<l>nṛṇām|</l>
<l>kriyāviśeṣāḥ sakalāḥ pravartitā viparyayeṇāpi hi</l>
<l>siddhihetavaḥ||63||</l>
</lg>
<lg type="verse" xml:id="HV_12_64">
<l>pratīyamānāḥ prakaṭaṃ pṛthagjanairviruddharūpā iva kasya</l>
<l>vismayam|</l>
<l>amuṣya ceṣṭā janayanti noccakairviluptamohapratipattigocarāḥ||64||</l>
</lg>
<lg type="verse" xml:id="HV_12_65">
<l>ihaiva niḥśvāsagamāgamakriyāprabandhabhedena carācarātmani|</l>
<l>vrajatyabhīkṣṇaṃ</l>
<l>pratibaddhavṛttitāmaśeṣaviśvodayasaṃhṛtikramaḥ||65||</l>
</lg>
<lg type="verse" xml:id="HV_12_66">
<l>amuṣya garbhīkṛtasāgarodarapratiṣṭhaśeṣoragabhogaśāyinaḥ|</l>
<l>muradviṣo nābhisarojakarṇikāviṭaṅkapīṭhaḥ</l>
<l>samabhūccaturmukhaḥ||66||</l>
</lg>
<lg type="verse" xml:id="HV_12_67">
<l>abhīkṣṇamaṣṭābhiramuṣya mūrtibhirvibhoravaṣṭabhya jaganti</l>
<l>tasthuṣaḥ|</l>
<l>bhinatti māyīyamathāṇavaṃ nṛṇāṃ smṛtistathā kārmaṇamāśu</l>
<l>bandhanam||67||</l>
</lg>
<lg type="verse" xml:id="HV_12_68">
<l>sthiraplavānuplavaviplavojjhitā nije 'tra tiṣṭhantyaṇavastadātmani|</l>
<l>durantamāyīyavivartabhedinī yadāsya śaktiḥ svabhuvo</l>
<l>vijṛmbhate||68||</l>
</lg>
<pb n="172"/>
<lg type="verse" xml:id="HV_12_69">
<l>amuṣya tattvānyakhilāni śemuṣī niśemuṣī prastutakāryanirṇayam|</l>
<l>vidhātumarhatyamalīmasādhunā mudhā kimāddhve</l>
<l>gurumohaviplutāḥ||69||</l>
</lg>
<lg type="verse" xml:id="HV_12_70">
<l>asmādavāpya bhuvanaikaguroranujñā-</l>
<l>majñānasaṃtamasabandhavibhedabhānoḥ|</l>
<l>kārye 'tra sāraguruṇi pratipattimekā-</l>
<l>marhāḥ stha kartumanavasthitani'scayāndhāḥ||70||</l>
</lg>
<lg type="verse" xml:id="HV_12_71">
<l>saṃrambhiṇaḥ kimiti nītipathaṃ vihāya</l>
<l>līlāvigāḍhagurukīrtitaraṅgiṇīkāḥ|</l>
<l>stamberamā iva tanūḥ karapiṣṭahāra-</l>
<l>dhūlicchaṭābhiradhunā kalūṣīkurudhve||71||</l>
</lg>
<lg type="verse" xml:id="HV_12_72">
<l>lokaḥ pramādaparamaḥ kvacidarthasiddhi-</l>
<l>māpnoti nūnamiha satyapi nābhyupāye|</l>
<l>ālokayatyabhinimīlitalocanaḥ ki-</l>
<l>mādarśamaṇḍatale vimale 'pi vaktram||72||</l>
</lg>
<lg type="verse" xml:id="HV_12_73">
<l>prastūyate yadabhidheyavacobhirasta-</l>
<l>mohāndhakāranikarairiha kāryatattvam|</l>
<l>bhaṅgaṃ tadāśu matidurvidhadurdurūṭa-</l>
<l>kūṭābhirūpakuṭilāṅgulibhiḥ sahaiti||73||</l>
</lg>
<lg type="verse" xml:id="HV_12_74">
<l>vandhyātmanāmiha narendrakathāsu mantra-</l>
<l>carcā nirūpayitumāśu tathā kṣamāḥ vaḥ|</l>
<pb n="173"/>
<l>grāsīkaroti na tathābhrapiśāca eṣa</l>
<l>niḥśaṅkamarkaśaśināvadhunāpi tāvat||74||</l>
</lg>
<lg type="verse" xml:id="HV_12_75">
<l>prāptā viśuddhimadhikāṃ pariṇāmarūpa-</l>
<l>vandhyāśritā prakṛtibhoganirargalatvam|</l>
<l>urvīdharasya citiśaktirivāpacāra-</l>
<l>śūnyā bhavatyaniśamapratisaṃkramā śrīḥ||75||</l>
</lg>
<lg type="verse" xml:id="HV_12_76">
<l>tasmānnirūpitaparātmabalābalaika-</l>
<l>kāryakramaupayikaśaktiguṇodayānām|</l>
<l>kartuṃ tadatrabhavatāṃ kṣamamāhaveṣu</l>
<l>yenānutāpaśikhinā na pariplavadhve||76||</l>
</lg>
<lg type="verse" xml:id="HV_12_77">
<l>ceto vikalpamarutābhihataṃ kimeta-</l>
<l>dālakṣyalāghavamavasthitilabhaśūnyam|</l>
<l>saṃvāditāṃ nayati dūramiṣīkatūla-</l>
<l>mākāśa eva hi paribhramaṇākulaṃ vaḥ||77||</l>
</lg>
<pb n="174"/>
<lg type="verse" xml:id="HV_12_78">
<l>tīkṣṇena tīkṣṇamaniśaṃ mṛdunā mṛduṃ ca</l>
<l>saṃsādhayanti paramaupayikena tajjñāḥ|</l>
<l>sūryopalaṃ dinapatirjvalayatyabhīkṣṇa-</l>
<l>minduśca candramaṇimārdrayati svadhāmnā||78||</l>
</lg>
<lg type="verse" xml:id="HV_12_79">
<l>iti giraṃ samudīrya nayānugāṃ viratimīyuṣi pārṣadanāyake|</l>
<l>avadhṛtarthaśarīratayā sadaḥ kalakalākulasādhuvaco 'bhavat||79||</l>
</lg>
<lg type="verse" xml:id="HV_12_80">
<l>vākyaṃ navāmbudagabhīraravaṃ tadīya-</l>
<l>mākarṇya pārṣadapateḥ sabhayā tadānīm|</l>
<l>saṃhṛṣṭayāśu lavalīlatayeva tatra</l>
<l>saṃbhāvitātanuphalodayayā babhūve||80||</l>
</lg>
<lg type="verse" xml:id="HV_12_81">
<l>ābaddhavismayavidhūnitamūrdhabhāga-</l>
<l>helotpatadvikaṭaratnavataṃsabhṛṅgaiḥ|</l>
<l>tadvākyamasya surasaṃhatayaḥ śaśaṃsu-</l>
<l>rudgīrṇamohatimirā iva karṇarandhraiḥ||81||</l>
</lg>
<p>
iti śrībālabṛhaspatyanujīvino vāgīśvarāṅkasya
vidyādhipatyaparanāmno mahākave rājānakaśrīratnākarasya kṛtau
ratnāṅke haravijaye mahākāvye 'ṭṭahāsanayopanyāso nāma
dvādaśaḥ sargaḥ|
</p>
</div>
    </body>
  </text>
</TEI>
