<TEI xmlns="http://www.tei-c.org/ns/1.0">
  <teiHeader xmlns="http://www.tei-c.org/ns/1.0">
    <fileDesc>
      <titleStmt>
        <title>Kāvyamālā</title>
      </titleStmt>
      <sourceDesc>
        <msDesc>
          <msIdentifier>
            <idno type="siglum">K</idno>
          </msIdentifier>
          <msContents>
            <summary>Kāvyamālā Edition of the Haravijaya. Transcript based on an old e-text from Diwakar and Rabi Acharya.</summary>
            <msItem n="1" defective="true">
            <!-- @defective: 'false' for complete, 'true' for incomplete -->
              <author xml:lang="sa" role="author">Ratnākara</author>
              <title xml:lang="sa">Haravijaya</title>
              <!-- rubric, incipit, explicit, and finalRubric are given as examples -->
              <textLang mainLang="sa-Deva">Sanskrit in Devanāgarī script.</textLang>
              <!-- @mainLang can be "sa-Deva", "sa-Mlym", "sa-Telu", "sa-Newa", etc. See ISO 15924 for more details. -->
            </msItem>
          </msContents>
          <physDesc>
            <objectDesc form="book">
            <!-- @form can be "pothi", "book", scroll", etc. -->
              <supportDesc material="paper">
              <extent>
              <measure quantity="708" unit="pages" />
              </extent>
</supportDesc>
            </objectDesc>
          </physDesc>
          <history>
            <origin>
              <origDate calendar="CE" when="1890">1890</origDate>
              <!-- calendar can be "Vikrama", "Śaka", etc. Dates can be approximate or exact. -->
              <origPlace xml:lang="en">Bombay</origPlace>
            </origin>
          </history>
        </msDesc>
      <publicationStmt>
      <date calendar="Gregorian">1890</date>
      <publisher>Nirṇaya-Sāgara Press</publisher>
      <pubPlace>Bombay</pubPlace>
      <series>
      <title level="s">Kāvyamālā</title>
      <biblScope>22</biblScope>
      </series>
      </publicationStmt>
      </sourceDesc>
    </fileDesc>
    <revisionDesc>
      <change when="2020-05-31">
        <persName>Peter Pasedach</persName>
      </change>
    </revisionDesc>
  </teiHeader>
  <text xml:lang="sa-Latn">
    <body>
<div n="06" type="chapter">
<p>
ṣaṣṭhaḥ sargaḥ|
</p>
<lg type="verse" xml:id="HV_06_1">
<l>tamathāndhakāsuranikāraviplutāḥ kṛtapūrvasevamabhirāddhamānasam|</l>
<l>ṛtavo 'bhilakṣyanijalakṣmavigrahāḥ śaraṇaṃ yayuḥ śatamakhena</l>
<l>coditāḥ||1||</l>
</lg>
<lg type="verse" xml:id="HV_06_3">
<l>ghanasaurabhānugatabhṛṅgasaṃhatīrupadīkṛtā</l>
<l>vividhapuṣpamañjarīḥ|</l>
<l>dadhataḥ karaiḥ kṣitiniviṣṭajānavo viniveditāḥ savinayena</l>
<l>nandinā||2|| (yugmam)</l>
<l>praṇipatya cainamatha</l>
<l>kāñcanāvaniskhalitotpatanmadhupamuktaśekharāḥ|</l>
<l>avidūradeśanihitāni bhejire tadanujñayā maṇiśilāsanāni te||3||</l>
</lg>
<lg type="verse" xml:id="HV_06_4">
<l>atha tānuvāca daśanāṃśunirjharasnapitoṣṭhapallavamidaṃ</l>
<l>jagatpatiḥ|</l>
<l>navanīrabhārabharamantharāmbudastanitātiḍambaragabhīrayā girā||4||</l>
</lg>
<pb n="84"/>
<lg type="verse" xml:id="HV_06_5">
<l>kimakāṇḍa eva jagatāṃ viparyayādiva śūnyatāmupagatāḥ stha</l>
<l>śuṣmiṇaḥ|</l>
<l>kathayanti vo hṛdayaśalyaduḥkhitāmadhunā mukhacchāvaya eva</l>
<l>dhūsarāḥ||5||</l>
</lg>
<lg type="verse" xml:id="HV_06_6">
<l>bhujagendrabhogaparipīvarasphuratkuliśātibhāsurabhuje marutpatau|</l>
<l>sthita eva kena jagatāmupaplavaṃ praviditsunā ditisutena</l>
<l>jṛmbhitam||6||</l>
</lg>
<lg type="verse" xml:id="HV_06_7">
<l>uditaṃ vikāsi bisakandakomalātkamalāsanādanaghapakṣaśālinaḥ|</l>
<l>bhuvanābjakoṣamakṛśaṃ śilīmukhā iva yūyameva nanu</l>
<l>pātumīśvarāḥ||7||</l>
</lg>
<lg type="verse" xml:id="HV_06_8">
<l>druhiṇasya kāvyamiva sargagocaraṃ sphuṭacitravṛttikamavadbhiradrutam|</l>
<l>viśadaṃ bhavadbhirabhitanyatetarāmabhitaḥ purāṇakavinā kṛtaṃ</l>
<l>yaśaḥ||8||</l>
</lg>
<lg type="verse" xml:id="HV_06_9">
<l>sthitavatyathāmbudharadhīraniḥsvanāmiti kiṃcidādipuruṣe 'bhyudīrya</l>
<l>gām|</l>
<l>śucimukhyaśeṣasakalartumaṇḍalakṣaṇadṛṣṭipātaparibodhitaḥ</l>
<l>śanaiḥ||9||</l>
</lg>
<lg type="verse" xml:id="HV_06_10">
<l>kvaṇitānubandhamukharānanabhramadbhramaropayuktamukhasaurabhaśriyam|</l>
<l>daśanāṃśukesarakarālitāṃ puro</l>
<l>nijapuṣpasaṃpadamivodgirangiram||10||</l>
</lg>
<lg type="verse" xml:id="HV_06_11">
<l>smarabāndhavakṣayakare tadutthitajvalanābhighātavinikūṇitekṣaṇaḥ|</l>
<l>śaśalakṣmaśekharatṛtīyacakṣuṣi kṣaṇamāśritāśaya</l>
<l>ivābhyasūyayā||11||</l>
</lg>
<lg type="verse" xml:id="HV_06_13">
<l>śravaṇāgralagnanavacūtamañjarīmakarandaśīkarakaṇaspṛhāgataiḥ|</l>
<l>madhurtiyabhāṣata madhuvrataiḥ puro hriyamāṇavākya iva</l>
<l>mañjuśiñjitaiḥ||12|| (cakkalakam)</l>
<pb n="85"/>
<l>adhitiṣṭhato hṛdayapadmaviṣṭaraṃ</l>
<l>bhuvanatrayavyavahṛdekasākṣiṇaḥ|</l>
<l>pratidhavyapāyapariśūnyasaṃvidaḥ kimivāsti yanna viditaṃ</l>
<l>taveśituḥ||13||</l>
</lg>
<lg type="verse" xml:id="HV_06_14">
<l>tava saṃvidādisahajaṃ catuṣṭayaṃ jagati pratītamanaghaṃ tathā</l>
<l>yathā|</l>
<l>sthitimāpuṣo 'sya sakalātiśāyinīmaparaṃ na kiṃcidapi</l>
<l>tāratamyabhāk||14||</l>
</lg>
<lg type="verse" xml:id="HV_06_15">
<l>saha siddhiniṣpratighasaṃvidarciṣo na ghaṭāmupaiti</l>
<l>parapāradṛśvanaḥ|</l>
<l>tava nātha śabdasamayāgatā</l>
<l>kvacitsakalārthamaṇḍalasatattvaveditā||15||</l>
</lg>
<lg type="verse" xml:id="HV_06_16">
<l>aviśeṣavṛttirahimatviṣo yathā sakaleṣu vastuṣu vibhā vijṛmbhate|</l>
<l>tava nātha niṣpratighanirmalīmasasthitirastamohatimirā</l>
<l>matistathā||16||</l>
</lg>
<lg type="verse" xml:id="HV_06_17">
<l>pratipannasarvagatavastuvistarastadapīśa pṛcchasi yadadya tena naḥ|</l>
<l>kurute 'dhunā kuśalasaṃgrahaṃ paraṃ madhuro</l>
<l>mithastvadabhibhāṣaṇakṣaṇaḥ||17||</l>
</lg>
<lg type="verse" xml:id="HV_06_18">
<l>prakṛteḥ pṛthagvikṛtiśūnyatāṃ gataḥ</l>
<l>pratiṣiddhavastugatadharmaniṣkriyaḥ|</l>
<l>puruṣastvameva kila pañcaviṃśakaḥ</l>
<l>sphuṭacūlikārthavacanairnigadyase||18||</l>
</lg>
<pb n="86"/>
<lg type="verse" xml:id="HV_06_19">
<l>prathitaprapañcarasabhāvavarjitaḥ kvacideva kiṃcidapi kartumakṣamaḥ|</l>
<l>avapurgataḥ karaṇavṛttiśūnyatāṃ prakṛteraho nu sadṛśo</l>
<l>'sikāmukaḥ||19||</l>
</lg>
<lg type="verse" xml:id="HV_06_20">
<l>kathayanti nātha daśahetusaṃśrayavyavadhūtaviplavaviśuddhacetasaḥ|</l>
<l>tava sāṃkhyavṛddhamatabhedavartinaḥ kṛtino 'nivṛtti kila tatparaṃ</l>
<l>padam||20||</l>
</lg>
<lg type="verse" xml:id="HV_06_21">
<l>dadhatīha karmaphalabhogavarjite sakalārthattvavidi puṃviśeṣatām|</l>
<l>tvayi śabdamīśvara iti vyavasthitaṃ kathayantyananyaviṣayaṃ</l>
<l>manīṣiṇaḥ||21||</l>
</lg>
<pb n="87"/>
<lg type="verse" xml:id="HV_06_22">
<l>dṛḍhabandhakoṭiparimarṣakarṣitaṃ na kadācidanyaśamināmiva kvacit|</l>
<l>vidurīśvaratvamanaghaṃ</l>
<l>tavānvayavyatirekaśūnyamavadātadṛṣṭayaḥ||22||</l>
</lg>
<lg type="verse" xml:id="HV_06_23">
<l>bhuvanāni paṅkajabhuvaḥ sisṛkṣatastapaseddhatāṃ kila gatasya yaḥ</l>
<l>purā|</l>
<l>udabhūnmakhādiṣu ca pañcalakṣaṇaḥ sakalakriyāsu</l>
<l>viniyogabhāgbhavan||23||</l>
</lg>
<lg type="verse" xml:id="HV_06_25">
<l>śrutayaḥ padaṃ paramamāmananti yaṃ bahuvaktrapādapi ca yo</l>
<l>'bhidhīyate|</l>
<l>adhigamya yaṃ punarudeti no janaḥ praṇavastavaiva bhagavansa</l>
<l>vācakaḥ||24||(yugmam)</l>
<l>dadhato 'vyayānudayadharmaśūnyatāṃ suranāyakaikagurutāmupeyuṣaḥ|</l>
<l>upavartate ya iha na vyavacchide tava śarva carvitacarācaraḥ</l>
<l>kvacit||25||</l>
</lg>
<lg type="verse" xml:id="HV_06_27">
<l>kriyayā kramādavayavaiśca saṃkhyayā nijalakṣmaṇā ca ya</l>
<l>ihopalakṣyate|</l>
<l>śamanādimadhyanidhanaṃ svamāyayā smarakāla kālayati kālameva</l>
<l>tat||26|| (yugalakam)</l>
<l>avitarkamasthitavicāragocaraṃ sukhavedanojjhitamanasmtānvayam|</l>
<l>abhigamya śaṃkarasamādhimicchayā tava jātu naiva bhajate bhramaṃ</l>
<l>pumān||27||</l>
</lg>
<lg type="verse" xml:id="HV_06_28">
<l>citiśaktirūpaviparītabhāvaśātprakṛtau puraskṛtavirāgabhāvanam|</l>
<l>viruṇaddhi tāmapi vivekadarśanasthitimīśa</l>
<l>saṃyamimanastavecchayā||28||</l>
</lg>
<pb n="88"/>
<lg type="verse" xml:id="HV_06_29">
<l>tapanādike vididhalakṣmyamaṇḍale kṛtasaṃyamāstridaśanātha</l>
<l>yoginaḥ|</l>
<l>bhuvanādidhāmasu</l>
<l>bhavantyaviplutapratibhātacitrabhavadātmasaṃvidaḥ||29||</l>
</lg>
<lg type="verse" xml:id="HV_06_30">
<l>vyatipetuṣāṃ trayamasaṃvidātmakaṃ</l>
<l>sthitisaṃmukhīkṛtanirodhavartmanām|</l>
<l>bhava yogināmudayate tavecchayā nahi koṭibhūmidhiṣaṇā na</l>
<l>saptadhā||30||</l>
</lg>
<lg type="verse" xml:id="HV_06_31">
<l>manaso nirargalapariplavātmano nirupaplavasthitinibandhanā nṛṇām|</l>
<l>rasanādidhāmasu rasādigocarā bhavadātmikāstridaśanātha</l>
<l>saṃvidaḥ||31||</l>
</lg>
<lg type="verse" xml:id="HV_06_32">
<l>kaladhautalakṣaṇa iti pratītimānpuruṣastvamā nakhaśikhaṃ</l>
<l>suvarṇakaḥ|</l>
<l>kathitaḥ kilaupanipadaiśca pañcadhā</l>
<l>sukhavedanādimayatāmupeyitaḥ||32||</l>
</lg>
<lg type="verse" xml:id="HV_06_33">
<l>sphuṭahiṃkriyādinidhanāvasānatāpratipannapañcavidhabhaktisauṣṭhavam|</l>
<l>druhiṇena sāma bahuvartma gāyatā jagati tvameva guṇagaura</l>
<l>gīyase||33||</l>
</lg>
<lg type="verse" xml:id="HV_06_34">
<l>sthitimīyivatsu niyataśrutikramasvaramaṇḍalānugamasusthitāṃ</l>
<l>dhruvam|</l>
<l>aparāntakādiṣu viviktavastuṣu dhvanasi tvameva</l>
<l>daśaśabdalakṣaṇaḥ||34||</l>
</lg>
<lg type="verse" xml:id="HV_06_35">
<l>sakalādhikāravinivṛttihetutāṃ gatavanti</l>
<l>vāṅmayaparāṅmukhasthitiḥ|</l>
<l>hara madrakāṇi gahanāni gāyati prakṛtiṃ bubhutsuraṇureṣa</l>
<l>tāvakīm||35||</l>
</lg>
<lg type="verse" xml:id="HV_06_36">
<l>gatamīśa śāśvatikatṛptihetutāmamṛtaṃ bhavantamiva somapāyinaḥ|</l>
<l>hara saṃstaravratanimittamuttamaṃ duhate</l>
<l>guhānihitamāhitādarāḥ||36||</l>
</lg>
<lg type="verse" xml:id="HV_06_37">
<l>bahubhedasāṃkhyaguruyogadhāraṇākṣamatānvitasthirasukhāsanasthite|</l>
<l>bhavati prasannamanasi pravartate kṛtinaḥ kilāṣṭavidhamaiśvaraṃ</l>
<l>balam||37||</l>
</lg>
<lg type="verse" xml:id="HV_06_38">
<l>dvividhaiścatuṣprakṛtibhiḥ śrutikramādupapannasauṣṭhavaguṇā kila</l>
<l>svaraiḥ|</l>
<l>bhavadātmikaiva mahatīmupasthitā sphuṭasāmaghoṣamadhurā</l>
<l>sarasvatī||38||</l>
</lg>
<lg type="verse" xml:id="HV_06_39">
<l>prathitāḥ parāparadṛśaḥ purāvidaḥ kathayanti viśvanuta neti neti</l>
<l>yat|</l>
<l>sakalairvinākṛtamupādhisādhanaiḥ paramaṃ tadeva tava</l>
<l>tattvamadbhutam||39||</l>
</lg>
<lg type="verse" xml:id="HV_06_40">
<l>avipannavedanavivartamuccakairvasudhānilānalajalādikaṃ nṛṇām|</l>
<l>puruṣaṃ tadātmakamathācacakṣire</l>
<l>bhagavanbhavantamavadātadarśanāḥ||40||</l>
</lg>
<pb n="89"/>
<lg type="verse" xml:id="HV_06_41">
<l>praṇavādirapyatha virāmatāṃ dadhatphaṇinā</l>
<l>nirūpitapadārthasaptakaḥ|</l>
<l>bhagavannadhīta iha yaiḥ kilāgamaḥ padamāpnuvanti nanu te 'pi</l>
<l>tāvakam||41||</l>
</lg>
<lg type="verse" xml:id="HV_06_42">
<l>vrajasīśa pādarahito grahītṛtāṃ pratipadyase karavinākṛto 'pi</l>
<l>san|</l>
<l>avalokayasyanayano 'pyakarṇakaḥ sakalaṃ śṛṇoṣi na ca vetsi vetsi</l>
<l>ca||42||</l>
</lg>
<lg type="verse" xml:id="HV_06_44">
<l>iti nātha sarvajagatāṃ vilakṣaṇa. vapuradbhutātiśayaśāli</l>
<l>bibhratam|</l>
<l>abhipaśyataḥ kila bhavantamavyayaṃ kuśalasya saṃvidakhilā</l>
<l>vivartate||43|| (yugalakam)</l>
<l>śaśimaṇḍalaṃ jalataraṅgasaṃhatipratibimbitaṃ hara jalāśaye</l>
<l>yathā|</l>
<l>drumapallavodavasitāntarāśrayastapanātayo vipatitaḥ kṣitau</l>
<l>yathā||44||</l>
</lg>
<lg type="verse" xml:id="HV_06_46">
<l>gaganaṃ yathā sithitamulūkhalādiṣu sphuṭamekameva</l>
<l>sakalādbhutasthiti|</l>
<l>pratipadyate bahuvidhatvamāśrayapratisaṃkramādavikṛtastathā</l>
<l>bhavān||45|| (yugalakam)</l>
<l>harirekaceṣṭa iti yattadaṃśakāstricaturbahukriyatayā vyavasthitāḥ|</l>
<l>sakalātmanastava mahāvibhūtitāṃ dadhato vivarta iva saṃsthito</l>
<l>'paraḥ||46||</l>
</lg>
<lg type="verse" xml:id="HV_06_47">
<l>api nātha vidhyati maṇiṃ nirīkṣaṇastamanaṅgulirvayati</l>
<l>bodhitastvayā|</l>
<l>pratimuñcati sma tamakaṃdharo 'pi</l>
<l>sanparipūjayatyarasanastadadbhutam||47||</l>
</lg>
<lg type="verse" xml:id="HV_06_49">
<l>bahurūpa eva dadhadekarūpatāṃ sthiradharmatāmupagato 'pi gatvaraḥ|</l>
<l>nabhasi sthito 'pyanativṛttabhūmikaḥ savidhāspado 'pi bhajase</l>
<l>vidūratām||48+||</l>
<l>cidacitparo 'pyacidacitparo bhavannatadābha eva hi tadātmatāṃ dadhat|</l>
<l>sadasatparo</l>
<l>'pyasadasatparasthitirbahuvaktrapādavayavairvinākṛtaḥ||49||</l>
</lg>
<lg type="verse" xml:id="HV_06_51">
<l>śiśiraḥ sahasrakaramaṇḍalodare śaśini sthito 'pi</l>
<l>dadhadūṣmasaṃpadam|</l>
<l>ubhayātmako nirubhayātmako 'thavā</l>
<l>gahanastvamitthamalamadbhutāyase||50|| (tilakam)</l>
<l>bhagavannaho bata kilāsi durgrahaḥ prathitena rūpavibhavena kenacit|</l>
<l>adhiropitena tathatātmanāpi vā kvacanāpi yanna</l>
<l>kṛtinābhyupeyase||51||</l>
</lg>
<pb n="90"/>
<lg type="verse" xml:id="HV_06_52">
<l>na gatistavāsti suranāśa nāgtirna bahirna cāntarvabhāsase kvacit|</l>
<l>dvyavabhāsaśūnyatathatāvalambanaḥ pratibhāsi</l>
<l>nānugṛhītacetasām||52||</l>
</lg>
<lg type="verse" xml:id="HV_06_53">
<l>avibhāga eva sakalārthasaṃhaterjagati prakāśakatayā vyavasthitaḥ|</l>
<l>padavākyayostvamupakārakāritāmabhidheyavastuni savistare gataḥ||53||</l>
</lg>
<lg type="verse" xml:id="HV_06_54">
<l>parikalpitena dadhadekarūpatāmapi kartṛkarmakaraṇādivartmanā|</l>
<l>tvamanādikālakṛtayā hyavidyayā bahudhā vibhajya parigṛhyase</l>
<l>janiḥ||54||</l>
</lg>
<lg type="verse" xml:id="HV_06_55">
<l>sakalārthavigrahatayā vivartate yadanādimadhyanidhanaṃ kilākṣaram|</l>
<l>prathayanti tattava jagannibandhanaṃ śivaśabdatattvamavinaśvaraṃ</l>
<l>vapuḥ||55||</l>
</lg>
<lg type="verse" xml:id="HV_06_56">
<l>asamāptaviplavavikalpagocarau vyavahārapaddhatiparasparāśrayau|</l>
<l>parataḥ sthitatvamavadheravāpnuto vinivṛttimīśa jagato 'sya</l>
<l>dhīdhvanī||56||</l>
</lg>
<lg type="verse" xml:id="HV_06_57">
<l>jagato 'valambitaparāvarobhayavyativṛttarūpagahano visaṃsthulām|</l>
<l>visabhāgatāmupaniṣatparāśritaḥ pratibhāsate bhava bhavānna</l>
<l>kasyacit||57||</l>
</lg>
<lg type="verse" xml:id="HV_06_58">
<l>vyatiriktavṛttiraguṇo guṇasthitiḥ suranātha tatprakṛtitāṃ ca</l>
<l>saṃśritaḥ|</l>
<l>sphuṭamadhvanaḥ ṣaḍvidhisthiterbhavānvisabhāgatāmatha sabhāgatāṃ</l>
<l>gataḥ||58||</l>
</lg>
<lg type="verse" xml:id="HV_06_59">
<l>api buddhigocaramatītya saṃsthitaḥ</l>
<l>praṇavāravāntaraniviṣṭadṛṣṭibhiḥ|</l>
<l>kimapi pratīpitaviparyayagrahairanupādhirūpakaraṇo nirūpyase||59||</l>
</lg>
<lg type="verse" xml:id="HV_06_60">
<l>dadhato vilaṅghitaturīyavṛttitāṃ kṛtajīvajīvananirāmayasthiteḥ|</l>
<l>bhavato 'pavargadamanāhatātmanaḥ padamāpnuvanti kṛtinaḥ</l>
<l>suṣumṇayā||60||</l>
</lg>
<lg type="verse" xml:id="HV_06_61">
<l>vyavadhūtakalpanagabhīramūrtitāṃ dadhataṃ durantamanapāyamadbhutam|</l>
<l>pratibhidya maṇḍalacatuṣṭayaṃ javātkṛtino</l>
<l>bhavantamaviśannanāvṛtam||61||</l>
</lg>
<lg type="verse" xml:id="HV_06_62">
<l>bhavadīritena manasābhihanyate suranātha vigrahaśikhī śikhākulaḥ|</l>
<l>sa samīramīrayati pañcalakṣaṇaṃ sthitihetumīśa vapuṣaḥ</l>
<l>śarīriṇām||62||</l>
</lg>
<lg type="verse" xml:id="HV_06_63">
<l>adhiruhya niṣpratighacittasārathiṃ daśabhedabāhyakaraṇāśrayaṃ</l>
<l>ratham|</l>
<l>viṣayeṣu nīlagala bambhramītyaṇurbhavadicchayā ca vinivartate</l>
<l>punaḥ||63||</l>
</lg>
<lg type="verse" xml:id="HV_06_64">
<l>sakalādhidaivatagaṇasya tasthuṣaḥ śravaṇādidhāmasu guruḥ</l>
<l>śarīriṇām|</l>
<l>hṛdayāmbare niravalambanasthitiḥ kṛtibhistvameva</l>
<l>bhagavannupāsyase||64||</l>
</lg>
<pb n="91"/>
<lg type="verse" xml:id="HV_06_65">
<l>nicite rajaḥprabhṛtibhirghaṭāntare salilāni yogamupayānti no yathā|</l>
<l>aṇumaṇḍalāni bhagavaṃstavecchayā nirupaplavasya bhavataḥ</l>
<l>sukhādibhiḥ||65||</l>
</lg>
<lg type="verse" xml:id="HV_06_66">
<l>hṛdayāravindadalakoṭarodarasphuṭajṛmbhaṇāparivartavibhramaḥ|</l>
<l>jagato gataḥ pratatamantarātmatāṃ kuruṣe</l>
<l>gatīstvamayanadvayāśrayāḥ||66||</l>
</lg>
<lg type="verse" xml:id="HV_06_67">
<l>śriyamṛṅmaye dadhati sāmadīdhitau</l>
<l>taraṇestrayīmayanirāmayātmanaḥ|</l>
<l>pratibhasabhedagahano 'vabhāsase tvamaṇuryajūṃṣi puruṣo 'tra</l>
<l>maṇḍale||67||</l>
</lg>
<lg type="verse" xml:id="HV_06_68">
<l>sphuṭameka eva vividhākhyatāṃ</l>
<l>dadhaddharimūrtirāśritaṣṭathagvidhakriyaḥ|</l>
<l>jagatīṃ dinartvayanahāyanādikaṃ vidadhattvameva</l>
<l>vitapasyabhīśumān||68||</l>
</lg>
<lg type="verse" xml:id="HV_06_69">
<l>sakalāṇutattvavapuṣāṃ parasparapratibandhinīṃ tanubhṛtāṃ</l>
<l>tridaṇḍavat|</l>
<l>upalabhyate tridaśanātha yogato nirupaplavā bhavadupādhikā</l>
<l>sthitiḥ||69||</l>
</lg>
<lg type="verse" xml:id="HV_06_70">
<l>praṇinīṣatāmanujighṛkṣayā kṛtīrjagataḥ</l>
<l>parasparavivādaviplutāḥ|</l>
<l>dhiṣaṇādayaḥ kila manaḥ purāvidāṃ bahvadātmikā viviśurīśa</l>
<l>devatāḥ||70||</l>
</lg>
<lg type="verse" xml:id="HV_06_71">
<l>praviveśa yā kṣapitamohaviplavā viviśuśra yāṃ</l>
<l>sakalavedyavedikāḥ|</l>
<l>apavargamārganibiḍārgaliccidā tava vidyayaiti</l>
<l>śivatāmaṇustayā||71||</l>
</lg>
<lg type="verse" xml:id="HV_06_72">
<l>jagatāmanādinidhanasya tasthuṣo janakatva eva jananojjhitasthiteḥ|</l>
<l>tava nātha satyapi guṇādisaṃbhave nahi saṃbhavatyabhijanāśrayā</l>
<l>stutiḥ||72||</l>
</lg>
<lg type="verse" xml:id="HV_06_73">
<l>janatendriyātigaviśuddhagocaradvyaṇukādibandhagatakāryadarśanāt|</l>
<l>ghaṭakumbhakāravadakārakātmanastava kāraṇatvamanumīyate</l>
<l>budhaiḥ||73||</l>
</lg>
<lg type="verse" xml:id="HV_06_74">
<l>nijayaiva niṣpratigharūpayecchayā vyavahāriṇo 'tiniravagrahātmanaḥ|</l>
<l>kṛtinaḥ prayojakavinākṛtāṃ vibhostava kartṛtāṃ samagiranta</l>
<l>sūrayaḥ||74||</l>
</lg>
<lg type="verse" xml:id="HV_06_75">
<l>dadhato 'dhikāvikalaśaktimaṇḍalasthitirūpatāṃ</l>
<l>prathitabhāvavikriyam|</l>
<l>tava śaktileśa idamuccakairjagatkṣubhite guṇatrayamayaṃ</l>
<l>kilodabhūt||75||</l>
</lg>
<lg type="verse" xml:id="HV_06_76">
<l>anaghsvaśaktivibhavavyavasthiteḥ</l>
<l>paśupāśamaṇḍalavilakṣaṇātmanaḥ|</l>
<l>bhuvanādhinātha bhavataḥ pravartate cidacitsvabhāvamiha</l>
<l>bhāvamaṇḍalam||76||</l>
</lg>
<lg type="verse" xml:id="HV_06_77">
<l>avarugṇagāḍhatimirānmarīcibhiryugapadvicetanacitaḥ pṛthagvidhāḥ|</l>
<l>jvalataḥ kaṇā iva vibho vibhāvasorbhavataḥ padārthanivahā</l>
<l>viniryayuḥ||77||</l>
</lg>
<pb n="92"/>
<lg type="verse" xml:id="HV_06_78">
<l>tava sādbhutātiśayavaibhavasthiterapi nātha</l>
<l>śāśvatikatāmupeyuṣaḥ|</l>
<l>kramayaugapadyaghaṭanāvirodhitāṃ sakalārthasaṃpadi na bibhrati</l>
<l>kriyāḥ||78||</l>
</lg>
<lg type="verse" xml:id="HV_06_79">
<l>tvamadhiṣṭhitāvikalaśaktimaṇḍalaḥ sakalaṃ jagatsṛjasi pāsi</l>
<l>haṃsi ca|</l>
<l>sthirapañcamantramayavigrahasthitirjananadvayena</l>
<l>bhagavanvinākṛtaḥ||79||</l>
</lg>
<lg type="verse" xml:id="HV_06_80">
<l>kṣubhite bhavatyavanitāṃ guhāgatā prakṛtiśca balvajavadutthitā</l>
<l>tataḥ|</l>
<l>jagadudbhavārthamitaretarāśrayastimitāśca rajjuguṇavadguṇāḥ</l>
<l>sthitāḥ||80||</l>
</lg>
<lg type="verse" xml:id="HV_06_81">
<l>dvyaṇukādiyuktimadaśeṣagocaraṃ kṛtavānvicitramiha kāryamaṇḍalam|</l>
<l>atisūkṣmadṛktvasakalārthaveditā vibhutānvitastvamanumīyase</l>
<l>budhaiḥ||81||</l>
</lg>
<lg type="verse" xml:id="HV_06_82">
<l>vibhurūpayā vikalavastusaṃnidhiḥ prabhurūpayā ca</l>
<l>sakalārthakārakaḥ|</l>
<l>tvamadhīśa śaktikalayā dvidhātmatāṃ gatayā</l>
<l>vibhāvitacarācarasthitiḥ||82||</l>
</lg>
<lg type="verse" xml:id="HV_06_83">
<l>avipannaśaktiguṇagumphitasphuratsphuṭavigrahākṣabhuvanaprasūnayā|</l>
<l>na kadācana kvacidavāpyata prabho prasaropagātaghaṭanā</l>
<l>tavecchayā||83||</l>
</lg>
<lg type="verse" xml:id="HV_06_84">
<l>madhukoṣasaṃpuṭavadāhitasthitirgahanāguhā guhapitastvayā kṛtā|</l>
<l>sthitibhedameti na kadāciduccakaiḥ</l>
<l>sakalāmalāṇugaṇabandhamandirā||84||</l>
</lg>
<lg type="verse" xml:id="HV_06_85">
<l>vasudhā vibhāvayati bījamuccakairanaghaṃ yathāvibhavamaṅkurātmanā|</l>
<l>sakalasvabhāvakaraṇaṃ tathehitaṃ tava nātha sarvamiha</l>
<l>bhāvamaṇḍalam||85||</l>
</lg>
<lg type="verse" xml:id="HV_06_86">
<l>apare punaḥ prathitaśaktisaṃgrahagrathitātmanaḥ prakṛtitattvato</l>
<l>'vyayāt|</l>
<l>dhiṣaṇādikāryapaṭalaṃ pravartate tadabhinnarūpamiti</l>
<l>saṃpracakṣate||86||</l>
</lg>
<lg type="verse" xml:id="HV_06_87">
<l>nijakāryacakraghaṭane hyacetanaṃ pratipadyate kimiva vastu kartṛtām|</l>
<l>kathayantyataḥ prabhavahetumīśvaraṃ bhavināṃ bhavantamiha</l>
<l>citkriyātmakam||87||</l>
</lg>
<lg type="verse" xml:id="HV_06_88">
<l>pralaye 'pi sarvajagatāmaviplutasphuṭasaṃvidārciraviluptavaibhavaḥ|</l>
<l>sphuṭamūrṇanābha iva raśmisaṃhateraṇusaṃpadastvamasi nātha</l>
<l>kāraṇam||88||</l>
</lg>
<lg type="verse" xml:id="HV_06_89">
<l>jagadekakāraṇamakāraṇātmakaṃ vibhumavyayaṃ guṇadaśāvinākṛtam|</l>
<l>kathayanti nātha puruṣaṃ sadharmatāṃ gatamīśarasya bhavataḥ</l>
<l>kilāpare||89||</l>
</lg>
<lg type="verse" xml:id="HV_06_90">
<l>prakṛtīśvarobhayacidādiceṣṭitaprathitaprapañcarahitānupādhikam|</l>
<l>apare pramādvitayaniścitaṃ punastritayātmakaṃ samudayaṃ</l>
<l>pracakṣate||90||</l>
</lg>
<pb n="93"/>
<lg type="verse" xml:id="HV_06_91">
<l>anapekṣitāvikalakāraṇāntaraṃ bhavināmuśanti bhava janma kevalam|</l>
<l>apare 'pavargada nisargavādinaḥ</l>
<l>śikhipicchasaṃsthitivadāttaviplavāḥ||91||</l>
</lg>
<lg type="verse" xml:id="HV_06_92">
<l>pralayodayavyatikarānupaplutaṃ śuciśabdatattvamapare punarviduḥ|</l>
<l>pariṇāmarūpamiha yasya dṛśyate bhava bhāvamaṇḍalamidaṃ</l>
<l>carācaram||92||</l>
</lg>
<lg type="verse" xml:id="HV_06_93">
<l>samayāntare 'pyaghaṭamānakalpanātrayabāhyavastuviṣayāvamardinaḥ|</l>
<l>apare viśāradadhiyo jagatsthitiṃ suranātha saṃvidamuśanti</l>
<l>kevalam||93||</l>
</lg>
<lg type="verse" xml:id="HV_06_94">
<l>ubhayātmakagrahaviviktacetaso vyavalambya mādhyamikadarśanasthitim|</l>
<l>sthiratatvaniścayadhiyo 'bhimanvate kṛtakṛtyatāṃ tava guṇena</l>
<l>rañjitāḥ||94||</l>
</lg>
<lg type="verse" xml:id="HV_06_95">
<l>aṇumāhuraindriyakameva kecana tvadanugrahonmiṣitasaṃvidarciṣaḥ|</l>
<l>apare tvanaindriyakameva viplavādabhimānamīśvara tadātmakaṃ</l>
<l>viduḥ||95||</l>
</lg>
<lg type="verse" xml:id="HV_06_96">
<l>na bahiḥ śarīraparimāṇato 'ṇvapi kvacanāpi cittvamiha jātu</l>
<l>lakṣyate|</l>
<l>iti niścitāḥ kṛtadhiyaḥ pare vyadhustava</l>
<l>śāśvatatvavibhūtāviparyayam||96||</l>
</lg>
<lg type="verse" xml:id="HV_06_97">
<l>vyavaluptamohagahanāstvadicchayā bahgavanbhavantamavadātadarśanāḥ|</l>
<l>bahudhātmatattvamapare pracakṣate</l>
<l>kaṇabhakṣajaiminidigambarādayaḥ||97||</l>
</lg>
<lg type="verse" xml:id="HV_06_98">
<l>apare salakṣaṇavilakṣaṇātmatāgrathitānavasthamanujohavṛttayaḥ||</l>
<l>bhavato 'stitāmanudayādihetubhirbhagavannapāhnuvata</l>
<l>nāstikāśayāḥ||98||</l>
</lg>
<lg type="verse" xml:id="HV_06_99">
<l>pratipannabhinnaparikalpakāraṇapratibhājavañjavavirāmabhāvanāḥ|</l>
<l>śivamārgamadhyavasasurna kecana plutacetaso</l>
<l>bhavadanugrahojjhitāḥ||99||</l>
</lg>
<lg type="verse" xml:id="HV_06_100">
<l>bhagavatyanugrahaparāṅmukhe sati pratipadya mārgamapi taṃ durāsadam|</l>
<l>adhigacchati kvacidaṇurna kiṃcana sthirapañcaparvaṇi viparyaye</l>
<l>sthitaḥ||100||</l>
</lg>
<lg type="verse" xml:id="HV_06_101">
<l>api yatnato 'dhigatatattvamaṇḍalaprakṛtipratānagahanādiko nṛṇām|</l>
<l>bhavadāgamāmṛtabahiṣkṛtaḥ pumānparameti</l>
<l>pāśavamatānusāritām||101||</l>
</lg>
<lg type="verse" xml:id="HV_06_102">
<l>avirugṇamohagahanāḥ kiletarā malinātmabhiḥ paśumatapradīpakaiḥ|</l>
<l>bhavadāgamānadhigamādasaṃśayaṃ tamasaiva saṃpaṣṭacire</l>
<l>'ṇusaṃpadaḥ||102||</l>
</lg>
<lg type="verse" xml:id="HV_06_103">
<l>prakṛtirna cetayata eva kiṃcana tridaśādhinātha puruṣo 'pyudāsitā|</l>
<l>tadanugrahaṃ prathitacetanakriyaḥ kuruṣe tvameva kila</l>
<l>bhuktimuktidaḥ||103||</l>
</lg>
<pb n="94"/>
<lg type="verse" xml:id="HV_06_104">
<l>api dharmaleśasamatāviḍambānādaṣṭathaktva eva puruṣeśayoḥ</l>
<l>sthitāḥ|</l>
<l>bhavadāgamāmṛtabahiṣkṛtāḥ pare kṛtino bhavanti na</l>
<l>vivektumantaram||104||</l>
</lg>
<lg type="verse" xml:id="HV_06_105">
<l>dvividho hi śabdanikurumba uccakaiḥ śivaśāsanetaramataprakāśakaḥ|</l>
<l>jagataḥ parāparaphalaikahetutāṃ pratipadyate bhava</l>
<l>bhavatpraṇetṛkaḥ||105||</l>
</lg>
<lg type="verse" xml:id="HV_06_106">
<l>harigopakagrahahimāṃśubhāskaraprakṛtaprakāśasadṛśī catuṣṭayī|</l>
<l>suranātha saṃvidiha saṃpravartate</l>
<l>tvadanugrahopahitatāratamyabhāk||106||</l>
</lg>
<lg type="verse" xml:id="HV_06_107">
<l>akathaṃkathatvamaviparyayāgamātsphuṭamārivāṃsa iha yogavartmanā|</l>
<l>na bhavanti kecana bhavadguṇāñjitāḥ punarājavañjavajuṣo</l>
<l>vivekinaḥ||107||</l>
</lg>
<lg type="verse" xml:id="HV_06_108">
<l>gaganāsane kṣatatamāḥ kṛtasthitiḥ sakalaṃ</l>
<l>didarśayiṣurātmavaibhavam|</l>
<l>vimalaiḥ svaśaktikiraṇaiḥ</l>
<l>prasedivānudamīmilastvamaṇusaṃhaterjñatām||108||</l>
</lg>
<lg type="verse" xml:id="HV_06_109">
<l>citiśaktitāmavikalārthavittayā sakalārthakārakatayā ca kartṛtām|</l>
<l>aṇumaṇḍalasya bhavatānugṛhṇatā kriyate sureśa</l>
<l>sadṛśatvamātmanaḥ||109||</l>
</lg>
<lg type="verse" xml:id="HV_06_110">
<l>bhavato 'vyayātsadasatātmanaḥ purā niriyāya yatkila</l>
<l>ninādarūpabhāk|</l>
<l>dadhadīśa śāstramanaghaṃ sadāśivo bubudher 'thatattvamakhilaṃ</l>
<l>tadāśrayam||110||</l>
</lg>
<lg type="verse" xml:id="HV_06_111">
<l>kramaśo 'pyanantamukharudramaṇḍalasthirasaṃpradāyagatavastuvistaram|</l>
<l>giriśo 'bhyabhāṣata caturbhirānanairbahubhedamantragahanaṃ</l>
<l>tadudbhutam||111||</l>
</lg>
<lg type="verse" xml:id="HV_06_112">
<l>sadalaṃ vikāsi guṇakesarotkaraṃ sphuṭadharmanālamamalātmatāṃ</l>
<l>dadhat|</l>
<l>madhuvarṣi nātha bhavadānanādabhūtsphuṭaṣaṭpadārthamiha</l>
<l>śāstrapaṅkajam||112||</l>
</lg>
<lg type="verse" xml:id="HV_06_113">
<l>sakalārthavādanijaśaktitāṃ gataiḥ</l>
<l>sahakārisaṃhitaviśeṣavṛttibhiḥ|</l>
<l>grathitākṣarairjagati viśvarūpatāmiva garbhitāvikalavāṅmayaṃ</l>
<l>gataiḥ||113||</l>
</lg>
<lg type="verse" xml:id="HV_06_115">
<l>kṛtasādhakābhyudayamantramaṇḍalaprakṛtisphuṭāṣṭavidhavargavigrahā|</l>
<l>trivibhedatattvapariniṣṭhitasthitistava śaktirānanabhavā hi</l>
<l>mātṛkā||114|| (yugmam)</l>
<l>bhavadānanābhyuditamātṛkākṣaragrathitā bhavanti bhava</l>
<l>mantrivigrahāḥ|</l>
<l>nirapekṣatāmupagatā vimuktaye bhavabhogadāstu</l>
<l>viparītavṛttayaḥ||115||</l>
</lg>
<lg type="verse" xml:id="HV_06_116">
<l>dhruvamūrdhvavarti padamārurukṣatāmadhirohiṇī</l>
<l>nikhilavastupaddhatiḥ|</l>
<l>bhagavanvyadhāyi bhavataiva yogināṃ</l>
<l>nijaśaktibhittighaṭitāvalambanā||116||</l>
</lg>
<pb n="95"/>
<lg type="verse" xml:id="HV_06_117">
<l>api bālakoṭiśatabhāgavigrahaḥ ṣaḍupādhikāmapi vidhāya paddhatim|</l>
<l>sthita eka ea bhagavannaho bhavānvidadhāti cetasi na kasya</l>
<l>vismayam||117||</l>
</lg>
<lg type="verse" xml:id="HV_06_118">
<l>bhavadīritaḥ sphuṭamananta eva hi prathamaṃ guhāṃ</l>
<l>guṇamayīmacukṣubhat|</l>
<l>asṛjattadādi sa sitāsitaṃ jagadvasudhāvasānamiti nātha</l>
<l>śuśrumaḥ||118||</l>
</lg>
<lg type="verse" xml:id="HV_06_119">
<l>suranātha yā jagati tattadātmikāḥ śivaśaktayo vidadhāti kriyāḥ</l>
<l>kramāt|</l>
<l>bhava tābhireva jagadetadicchayā</l>
<l>niravīvṛtatsakalamantranāyakaḥ||119||</l>
</lg>
<lg type="verse" xml:id="HV_06_121">
<l>bhavadicchayaiva vinirodhavartitāṃ paratantratāṃ ca</l>
<l>jagatāmupeyuṣām|</l>
<l>sthitirakṣaṇādikavidhāyinaḥ kvacinna calanti nātha kila</l>
<l>mantranāyakāḥ||</l>
<l>kamalāsanaprabhṛtayaḥ surādhipā bhavadīritāstridaśanātha</l>
<l>sāñjanāḥ|</l>
<l>trividhasthiterbhuvanasaṃtateḥ kramādudayasthitipralayahetutāṃ</l>
<l>gatāḥ+||121||</l>
</lg>
<lg type="verse" xml:id="HV_06_122">
<l>tava mūrtitāmupagatāḥ sureśa ye prathitāḥ</l>
<l>kṛśānuṣṭaṣadaśvabhānavaḥ|</l>
<l>udapādi tebhya iha pāvanīkramātsakalāṅgasauṣṭhavayutā kila</l>
<l>trayī||122||</l>
</lg>
<lg type="verse" xml:id="HV_06_123">
<l>karaṇātmatāmupagatena sarvataḥ śrutivartmanā ya iha nātha</l>
<l>sādhyate|</l>
<l>sahasiddhameva tamuśanti sūrayastava dharmamīśa</l>
<l>nirupaplavasthitim||123||</l>
</lg>
<pb n="96"/>
<lg type="verse" xml:id="HV_06_124">
<l>bhavadicchayā karaṇabhedavartinaḥ sukhamāsate varada cakravartinaḥ|</l>
<l>sphuṭasārvakāmikaguhābilāntarapratibaddhacitrabhuvanavyapāśrayāḥ||124||</l>
</lg>
<lg type="verse" xml:id="HV_06_125">
<l>bhavatā kadācidanadhiṣṭhitātmanāṃ</l>
<l>prakṛtisvabhāvaparamāṇukarmaṇām|</l>
<l>ghaṭate vicetanatayoditāparaiḥ śapathairapi kvacana naiva</l>
<l>kartṛtā||125||</l>
</lg>
<lg type="verse" xml:id="HV_06_126">
<l>kalayā kilodvalitacetanasthitiḥ pratipadyamānaviṣayaśca vidyayā|</l>
<l>dṛḍharāgarañjitamanā bhavatyayaṃ bhavadicchayā</l>
<l>prakṛtibhogabhāgaṇuḥ||126||</l>
</lg>
<lg type="verse" xml:id="HV_06_127">
<l>trividhena kañcukamalena rūṣitāngahanopabhogakuharābhipātinaḥ|</l>
<l>apakṛṣya pudgalagaṇānguhābilādavadātatāṃ nayasi</l>
<l>dūramicchayā||127||</l>
</lg>
<lg type="verse" xml:id="HV_06_128">
<l>avaśānmanoviṣayaśaṣpamaṇḍalīmabhilāṣukāṃściramadhomukhasthitīn|</l>
<l>tvamanugrahonmathitapāśasaṃcayānna paśūnpramocayasi</l>
<l>pañcadharmaṇaḥ||128||</l>
</lg>
<lg type="verse" xml:id="HV_06_129">
<l>pratibudhyate viṣayavarti vastu saccitiśaktiraskhalitavṛttirāṇavī|</l>
<l>dvitayātmatāmupagatādbhutasthitiḥ sakalāṃ prabodhayati tāṃ tu</l>
<l>tāvakī||129||</l>
</lg>
<lg type="verse" xml:id="HV_06_130">
<l>api paddhaterabhividhau vyavasthitaḥ puruṣo 'ṇureṣa</l>
<l>dṛḍhapāśarūpayā|</l>
<l>parato nu bhoktumalamātmagocarāttava nātha śaktikalayā</l>
<l>niyojitaḥ||130||</l>
</lg>
<lg type="verse" xml:id="HV_06_131">
<l>vivṛṇotyaṣoḍhaparamārthasatsthitiṃ sthagayatyapi sphuritarūpameva</l>
<l>yā|</l>
<l>na sa māyayā tava tayā viḍambyate tvayi yasya bhāvavinibandhanaṃ</l>
<l>manaḥ||131||</l>
</lg>
<pb n="97"/>
<lg type="verse" xml:id="HV_06_132">
<l>sukhavedanāmṛtataraṅgiṇījalairabhiṣicyamānavapuṣastavecchayā|</l>
<l>vinivṛttimaśnuvata eva sarvato bhava cetanatvasamavāyino malāḥ||132||</l>
</lg>
<lg type="verse" xml:id="HV_06_133">
<l>pratipannaśāktavibhavāḥ prasādinā bhavatā</l>
<l>cirādanugṛhītaciddṛśaḥ|</l>
<l>upapattidhāmasu na teṣu teṣvamī bhagavanbhavanti phalabhogino</l>
<l>'ṇavaḥ||133||</l>
</lg>
<lg type="verse" xml:id="HV_06_134">
<l>tvayi nātha dharmajaladatvamīyuṣi stravati prakāmamamṛtaṃ</l>
<l>guhāśaye|</l>
<l>sphuṭaśaktiśuktikṛtasaṃskṛtiḥ kramādaṇubindureti</l>
<l>śucimauktikātmatām||134||</l>
</lg>
<lg type="verse" xml:id="HV_06_135">
<l>upasaṃhṛtānyaviṣayānupaplutastimitāntarātmakaraṇoditasthitiḥ|</l>
<l>matimānbhavantamavalokya kevalaṃ sakalārthadṛgbhavati</l>
<l>yattadadbhutam||135||</l>
</lg>
<lg type="verse" xml:id="HV_06_136">
<l>smṛtileśato 'pi bhavabandhanacchidaḥ sphuṭatāpravṛttimiva nātha</l>
<l>kālikām|</l>
<l>vyapanetumātmaparamāṇusaṃśrayāṃ tava śaktireva malavāsanāṃ</l>
<l>kṣamā||136||</l>
</lg>
<lg type="verse" xml:id="HV_06_137">
<l>parimṛṣṭakālikamavāpya hematāṃ na yathaiti tāmramiha tāmratāṃ</l>
<l>punaḥ|</l>
<l>vimalīkṛtaṃ sadaṇutattvamicchayā tava nātha narcchati tatha</l>
<l>svavāsanām||137||</l>
</lg>
<pb n="98"/>
<lg type="verse" xml:id="HV_06_138">
<l>prakṛtiḥ pumānpraṇava ityamī trayaḥ suranātha</l>
<l>kūpaghaṭarajjuvatsthitāḥ|</l>
<l>apakarṣasi tvamupari sthito dṛḍhaṃ karaṇaprapañcarahito</l>
<l>'ṇumadbhutam||138||</l>
</lg>
<lg type="verse" xml:id="HV_06_139">
<l>iyamantaraṅgabahiraṅgarūpatāṃ dadhatī kalāpariṇatirdvidhā</l>
<l>sthitā|</l>
<l>aṇubndhavṛttiranulomavartinī pratilomataḥ punarapohyate tvayā||139||</l>
</lg>
<lg type="verse" xml:id="HV_06_140">
<l>apadarayasya guṇaliṅgaśūnyatāmupajagmuṣaḥ kṛtahṛdambarasthiteḥ|</l>
<l>vyapalīnasāṃpratabhaviṣyadarthatāviṣayo 'ṇurīśa bhavati</l>
<l>tvadāśrayāt||140||</l>
</lg>
<lg type="verse" xml:id="HV_06_141">
<l>ravidīdhitivyatikarādime yathā prakaṭībhavanti bhava cākṣuṣā</l>
<l>guṇāḥ|</l>
<l>tava saṃnidheranaghavṛttayastathā viśadībhavanti</l>
<l>puruṣavyapāśrayāḥ||141||</l>
</lg>
<lg type="verse" xml:id="HV_06_142">
<l>vikalo 'pi sansakalaśaktisaṃkṣayādasahāya eva puruṣo 'tidurgamam|</l>
<l>apavargamārgamupagacchatīśa yadbhavati praseduṣi na</l>
<l>tatkilādbhutam||142||</l>
</lg>
<pb n="99"/>
<lg type="verse" xml:id="HV_06_143">
<l>amanaskayogagatisaṃśitavratairyadavāpyate kila nirañjanaṃ padam|</l>
<l>nirupaplavāṃ ca dadhadātmani sthitiṃ hava nāntarīyakamanugrahasya</l>
<l>tat||143||</l>
</lg>
<lg type="verse" xml:id="HV_06_144">
<l>sphuṭayogadharmajanitādanugrahātkuśalo nije paragate tathātmani|</l>
<l>aṇucetaso vyatikarāttavecchayā viṣayāntareṣu ca tanoti</l>
<l>saṃvidam||144||</l>
</lg>
<lg type="verse" xml:id="HV_06_145">
<l>abhimānakāryamiti yanna kathyate na bibhartti śabdaguṇatāṃ</l>
<l>yadavyayam|</l>
<l>na ca yatra visphurati tārakagaṇo gatirasti yatra na navasvataḥ</l>
<l>kvacit||145||</l>
</lg>
<lg type="verse" xml:id="HV_06_147">
<l>yadanāvṛtatridaśakārmukāṅkitaṃ vicaranti yatra na</l>
<l>payodapaṅktayaḥ|</l>
<l>avalokya tatra nabhasi vyavasthitaṃ kṛtino</l>
<l>bhavantamapavargamadhyaguḥ||146||(yugmam)</l>
<l>upasaṃhitātmavibhavastvayā pumānkṛtakṛtyatojjhitabhavābhavakramaḥ|</l>
<l>sthitimānnirūpitapadārthapañcakaḥ sadṛ"astvameti tava</l>
<l>patyuradbhutam||147||</l>
</lg>
<lg type="verse" xml:id="HV_06_148">
<l>aṇumaṇḍalīmanujighṛkṣato vibhostaraṇerivākaluṣatāṃ prabhā</l>
<l>gatā|</l>
<l>śivaśaktirīśa bhavataḥ pravartate dvividhā</l>
<l>parāparavibhedavartinī||148||</l>
</lg>
<lg type="verse" xml:id="HV_06_149">
<l>bhavato bhavodbhava bhavābhavasthiteḥ</l>
<l>pratipannapudgalavibhaktavaibhavāt|</l>
<l>adhigamya śaktyupakṛtaikacittatāṃ</l>
<l>caturarthagocaragatirbhavatyaṇuḥ||149||</l>
</lg>
<pb n="100"/>
<lg type="verse" xml:id="HV_06_150">
<l>avibheda eva kila dharmadharmiṇoḥ pṛthagasti vṛttiriha nāpi</l>
<l>vṛttimān|</l>
<l>tadabhāvameva bhava cetaso 'pare kathayanti</l>
<l>yogamaviruddhavartinaḥ||150||</l>
</lg>
<lg type="verse" xml:id="HV_06_151">
<l>sati caivamabhyupagate vimuktibhāṅ nanu sarva eva viniruddhacetanaḥ|</l>
<l>sphuṭamaprayatnamiha sa prasajyate bhavadicchayā tu vimalaḥ sa</l>
<l>muktibhāk||151||</l>
</lg>
<lg type="verse" xml:id="HV_06_152">
<l>dvividhātmanā bhavadanugraheṇa ye viṣayīkṛtā vṛṣagate</l>
<l>kilākalāḥ|</l>
<l>tava tulyatāṃ dadhati te guhāñjanavyatiriktajanmagatitāṃ</l>
<l>tathāṇavaḥ||152||</l>
</lg>
<lg type="verse" xml:id="HV_06_153">
<l>vasudhādiṣu tridaśayonivartināṃ</l>
<l>parameṣṭhiniṣṭhamajitottarottaram|</l>
<l>sthitamīśvaratvamaṇimādi yadvibho bhavadicchayātra tadaho</l>
<l>vijṛmbhitam||153||</l>
</lg>
<lg type="verse" xml:id="HV_06_154">
<l>upajagmuṣā sakaladharmarūpatāṃ bhavatā samarthitacidātmavaibhavam|</l>
<l>sakalakriyāsu suranātha ceṣṭate nirupaplavaṃ</l>
<l>bhuvanapāśamaṇḍalam||154||</l>
</lg>
<pb n="101"/>
<lg type="verse" xml:id="HV_06_155">
<l>tava śaktirapratihatātmavaibhavaprabhutānvitā ca samadhiṣṭhitā</l>
<l>yayā|</l>
<l>vicalanti nātmaparamāṇavaḥ kvacidbhava kṛtyavastuṣu</l>
<l>parāparātmasu||155||</l>
</lg>
<lg type="verse" xml:id="HV_06_156">
<l>bhavadātmakaṃ sakalamantramaṇḍalaṃ surasaṃhatiśca</l>
<l>bhagavaṃstvadātmikā|</l>
<l>trividhe guṇatrayamaye jagatyaho na tadasti yatkila vinākṛtaṃ</l>
<l>tvayā||156||</l>
</lg>
<lg type="verse" xml:id="HV_06_157">
<l>paripūritākhilaparāparātmakapratibandhaśūnyaphalasaṃvido</l>
<l>'vyayāḥ|anivāritāmṛtapayaścyuto vibhostava śaktayo</l>
<l>bhuvanakāmadhenavaḥ||157||</l>
</lg>
<lg type="verse" xml:id="HV_06_158">
<l>bhavadicchayā hyanugṛhītacetasaḥ śatarudravīramukharudranāyakāḥ|</l>
<l>kamalāsanādiguṇabhogayoginaḥ praviśanti dhāma kila</l>
<l>śaivamadbhutam||158||</l>
</lg>
<lg type="verse" xml:id="HV_06_159">
<l>paṭalādibhiḥ sakaladṛkkriyātmakaṃ pihitaṃ na paśyati yathā</l>
<l>vilocanam|</l>
<l>sthagitaṃ malairbhavadanugrahādṛte na tatheśa</l>
<l>kiṃcidaṇutattvamīkṣate||159||</l>
</lg>
<lg type="verse" xml:id="HV_06_160">
<l>anurañjitākhilaguṇo bhavadguṇairbhavapañjaraṃ</l>
<l>dṛḍhamanañjanāñjasā|</l>
<l>parimṛṣṭagāḍhamalapañcakasthitiḥ puruṣo bhanakti</l>
<l>bhagavaṃstvadāśrayāt||160||</l>
</lg>
<lg type="verse" xml:id="HV_06_161">
<l>apahāy yadvadiha nātha nīlatāṃ vaṭapādapacchada upaiti pītatām|</l>
<l>paśutāmapojjhya tava śāsane sthitaḥ śivatāṃ sureśa kila</l>
<l>tadvadetyaṇuḥ||161||</l>
</lg>
<pb n="102"/>
<lg type="verse" xml:id="HV_06_162">
<l>hṛdi saṃvidaṃśubhiradhīśa tāvakairavarugṇasaṃtamasabandhaviplave|</l>
<l>sakalaṃ kalāpuruṣayoḥ kilāntaraṃ kuśalo 'dhigmya</l>
<l>niyamādvimucyate||162||</l>
</lg>
<lg type="verse" xml:id="HV_06_163">
<l>malinatvamīyuṣi yathā na darpaṇe pratibimbamasphuṭatayā vibhāvyate|</l>
<l>suranātha cetasi malaughaviplute niyamānnisargavimalastathā</l>
<l>bhavān||163||</l>
</lg>
<lg type="verse" xml:id="HV_06_164">
<l>skalādhikāranijaśaktimaṇḍalasphuṭavigrahākṣabhuvanādhiko</l>
<l>nṛṇām|</l>
<l>bhavabandhamandhatamasasya tanvataḥ praṇihaṃsi haṃsa</l>
<l>nibirīsasaṃpadaḥ||164||</l>
</lg>
<lg type="verse" xml:id="HV_06_165">
<l>pratibhāgatāṣṭavidhasaṃvidarciṣaḥ pratilaṅghya vartma suranātha</l>
<l>ṣaḍvidham|</l>
<l>samaye sthitāstava nirañjanaṃ padaṃ praviśanti śāntamanaso</l>
<l>manasvinaḥ||165||</l>
</lg>
<lg type="verse" xml:id="HV_06_166">
<l>dadhataṃ nirāvaraṇacitsvarūpatāṃ dhruvamapratarkyamamṛtaṃ</l>
<l>guhāśayam|</l>
<l>sthiragauṇagāhanikagauhamaulatāpratipannabhinnanijaśaktivigraham||166||</l>
</lg>
<pb n="103"/>
<lg type="verse" xml:id="HV_06_167">
<l>sakalaṃ kalāvirahitaṃ plavojjhitaṃ nirupaplavaṃ bahirupaplavasthitim|</l>
<l>sthitamadhvanaḥ ṣaḍavadheruparyato vyativṛttaśāntamanaghaṃ śivaṃ</l>
<l>param||167||</l>
</lg>
<lg type="verse" xml:id="HV_06_168">
<l>pratibhādvayātigamameyatādikasphuṭadharmayogamanupākhyatāṃ gatam|</l>
<l>aṇumādidevamanaṇuṃ ca sarvatomukhamūrdhapāṇicaraṇakṣaṇaṃ</l>
<l>vibhum||168||</l>
</lg>
<lg type="verse" xml:id="HV_06_169">
<l>nirupaplavasthitinijāṅgadīpitasthirapañcavaktramayavigrahagraham|</l>
<l>sakalapramāṇaviṣayātigasthitipratipattiśūnyagahanātmatāṃ</l>
<l>gatam||169||</l>
</lg>
<lg type="verse" xml:id="HV_06_171">
<l>pratipadya śaṃkara bhavantamavyayaṃ</l>
<l>sukhaduḥkhamoharaparihīṇacetanaḥ|</l>
<l>vyativṛttatantumayabandhanāṣṭako bhagavanbhavāniva bhavatyaṇuḥ</l>
<l>sphuṭam||170|| (pañcabhiḥ kulakam)</l>
<l>vivṛtaṃ jagatkavalanaikatṛṣṇayā tava tāmratālu mukhamaṇḍalaṃ</l>
<l>kṣaye|</l>
<l>śriyameti lagnaśatapattrapāṭalaṃ sphuradarkabimbamiva</l>
<l>dakṣiṇāspadam||171||</l>
</lg>
<lg type="verse" xml:id="HV_06_172">
<l>pṛthujūṭabandhabhujagadhipasphuratphaṇacakrabālamaṇiraśmirañjitaḥ|</l>
<l>śirasi sthitaḥ śriyamasau tanoti te dhṛtasāṃdhyarāga iva</l>
<l>bālacandramāḥ||172||</l>
</lg>
<lg type="verse" xml:id="HV_06_173">
<l>bhavato 'vataṃsaśaśiraśmimaṇḍalacchuritaṃ virājati</l>
<l>lalāṭalocanam|</l>
<l>smarabhasmaśeṣaracitāmiva śriyaṃ dadhatā</l>
<l>kṛtāspadamayugmarociṣa||173||</l>
</lg>
<pb n="174"/>
<lg type="verse" xml:id="HV_06_174">
<l>jvalitānalena ghaṭitācyutatviṣā pṛthuhetiśoṣitasurāpagāmbhasā|</l>
<l>viśikhena dehitha purā puratrayaṃ nayanena</l>
<l>manmathamathordhvavartinā||174||</l>
</lg>
<lg type="verse" xml:id="HV_06_175">
<l>tava nātha nūtana ghanāsitoragagrathitā vibhāti vikaṭā jaṭāvalī|</l>
<l>parivartanākulalalāṭalocanajvaladagnidhūmavalayeva piṅgalā||175||</l>
</lg>
<lg type="verse" xml:id="HV_06_176">
<l>pratipadya kṛṣṇarajanīmayaṃ vapurgirikanyakeva tava nojjhati</l>
<l>kṣaṇam|</l>
<l>sphuṭakālakūṭaviṣadhūsaraprabhāpaṭalacchalena</l>
<l>pṛthukaṇṭhamaṇḍalam||176||</l>
</lg>
<lg type="verse" xml:id="HV_06_177">
<l>dahane purāṃ kṣitirathasya cakratāṃ gamitaṃ tvayā</l>
<l>śiśiraraśmimaṇḍalam|</l>
<l>pratibaddhalakṣmamalinodaracchavisphuṭanābhirandhramiva nātha</l>
<l>lakṣyate||177||</l>
</lg>
<lg type="verse" xml:id="HV_06_178">
<l>bahuśo vyatītagaṇaneṣu viṣṭapapralayāgameṣu suranātha</l>
<l>saṃbhṛtam|</l>
<l>grahacakravālamamalaṃ karoti te</l>
<l>sphaṭikākṣasūtravalayaprayojanam||178||</l>
</lg>
<lg type="verse" xml:id="HV_06_179">
<l>sphuṭakālakūṭaviṣakūṭakaṃdharākṛtanīrabhāraguruvāridabhramaḥ|</l>
<l>upade"aslābharabhasādivāgratastava nātha nṛtyati</l>
<l>kumāracandrakī||179||</l>
</lg>
<lg type="verse" xml:id="HV_06_180">
<l>karaṇāṅgahāravidhibhiḥ savistaraiḥ sakalāsu śaṃkara niśāsu</l>
<l>nṛtyatā|</l>
<l>kriyate tvayānukṛtirātmano vibho sacarācaraṃ jagadavāpya</l>
<l>tasthuṣaḥ||180||</l>
</lg>
<lg type="verse" xml:id="HV_06_181">
<l>pratipannagotraghaṭanaḥ kṛtasthitiḥ pitṛsadmani tvamaniśaṃ</l>
<l>samātṛke|</l>
<l>bhagavannanādiraja ityapi sphuṭaṃ puruṣaḥ purātana iti</l>
<l>pragīyase||181||</l>
</lg>
<lg type="verse" xml:id="HV_06_182">
<l>tava pādapadmanakhadarpaṇodarapratibimbitairapi laghūkṛtātmabhiḥ|</l>
<l>adhigamyate hara mahattvamānataiḥ</l>
<l>sakalātiśāyisuradaityamaṇḍalaiḥ||182||</l>
</lg>
<pb n="105"/>
<lg type="verse" xml:id="HV_06_183">
<l>sasurāsurasya jagataḥ śaraṇyatāṃ bhavato gatasya</l>
<l>caraṇāmbujadvayam|</l>
<l>janatā namatyavanatāpi kutraciddhruvamāśuśukṣaṇiśikhena</l>
<l>naityadhaḥ||183||</l>
</lg>
<lg type="verse" xml:id="HV_06_184">
<l>kṣititoyamārutakṛśānubhānumadgaganāmṛtāṃśuyajamānamūrtaye|</l>
<l>bhavate matidhvanivikalpagocaravyativṛttarūpa paramātmane namaḥ||184||</l>
</lg>
<lg type="verse" xml:id="HV_06_185">
<l>sudhiyo 'pi nātha matiśabdagocarāstvayi na sthitiṃ vidadhatīha</l>
<l>kalpanāḥ|</l>
<l>uṇaleśasūktiṣu yataḥ stuto mayā satṛṣāpi</l>
<l>tadvyavasitādviramyate||185||</l>
</lg>
<lg type="verse" xml:id="HV_06_186">
<l>atidūravṛttirapi yena dṛśyase nahi rūpyase 'ntikagato 'pi yena vā|</l>
<l>pratijṛmbhate suraguroranugrahaḥ sa viparyayaśca tava kena</l>
<l>hetunā||186||</l>
</lg>
<lg type="verse" xml:id="HV_06_187">
<l>athavāstu tāvadidamadbhutāspadaṃ tava ceṣṭitaṃ</l>
<l>pratighaśūnyasaṃvidaḥ|</l>
<l>śṛṇu yannidhāya manasi vyapāśritāḥ śaraṇaṃ</l>
<l>bhavantamajamavyayaṃ vayam||187||</l>
</lg>
<lg type="verse" xml:id="HV_06_188">
<l>sukhamekadā sthitavato himācale smitabhinnavaktraparihāsapeśalam|</l>
<l>girikanyayā nibhṛtametya pṛṣṭhataḥ</l>
<l>karapaṅkajasthagitamuktacakṣuṣaḥ||188||</l>
</lg>
<lg type="verse" xml:id="HV_06_190">
<l>sahasā vilocanavinākṛtaṃ purā puruṣaṃ</l>
<l>purāṇapuruṣāttvadutthitam|</l>
<l>kṣayakālakālarajanīmukhoccchvasattimiraughabījamiva nātha</l>
<l>śuśruma||189|| (yugmam)</l>
<l>kṛtayā tadāndhaka iti sphuṭārthayā sa jagattrayaprathitayātha</l>
<l>saṃjñayā|</l>
<l>tanayārthine ditisutāya duścaraṃ carate tapo 'tra samaye dade</l>
<l>tvayā||190||</l>
</lg>
<lg type="verse" xml:id="HV_06_191">
<l>abhigamya vṛddhimatha tasya mandire sa manoramāṅkaparivṛttilālitaḥ|</l>
<l>upacakrame 'ndhatamasacchidonmukhaścarituṃ suduścaramanargalaṃ</l>
<l>tapaḥ||191||</l>
</lg>
<pb n="106"/>
<lg type="verse" xml:id="HV_06_192">
<l>cirakālasaṃbhṛtimatā praseduṣastapasā sa labdhanayanaḥ</l>
<l>svayaṃbhuvaḥ|</l>
<l>pratimallatārahitadevadānavaṃ jagatāṃ</l>
<l>prabhutvamanapāyamāsadat||192||</l>
</lg>
<lg type="verse" xml:id="HV_06_193">
<l>dalitāndhakāranikaraṃ marīcibhistaduraḥsthale sthitimavāpya</l>
<l>vaiṣṇavam|</l>
<l>sphuradarkamaṇḍalamivāstasānuni vrajati sma cakramapi</l>
<l>niṣpratāpatām||193||</l>
</lg>
<lg type="verse" xml:id="HV_06_194">
<l>tenorjitena vijitasya hareramarṣa-</l>
<l>gharmāmbuśīkarakaṇāvalirāhaveṣu|</l>
<l>vaktraṃ mamārja vikaṭabhrukuṭīvibhaṅga-</l>
<l>cchāyāmalīmasamivāviralaṃ galantī||194||</l>
</lg>
<lg type="verse" xml:id="HV_06_195">
<l>so 'smākamīśa karadaīkṛtalokapāla-</l>
<l>lakṣmīsamākulitaśekharaśāsanaśrīḥ|</l>
<l>bandigrahaṃ vyadhita ketanakānanāgra-</l>
<l>nityānubandhayugapatsthitibandhahetoḥ||195||</l>
</lg>
<lg type="verse" xml:id="HV_06_196">
<l>tatprāptakālamiha yatkuru tattvamanva-</l>
<l>gāyāta eva harireṣa salokapālaḥ|</l>
<l>saṃsārasāgaramapi sphuṭamuttitīrṣo-</l>
<l>rekaḥ plavastvamanaghaḥ kimutārtiduḥkham||196||</l>
</lg>
<lg type="verse" xml:id="HV_06_197">
<l>iti vacanamudīryāvāṅmukhe tatra tuṣṇīṃ</l>
<l>sthitavati kṛtapūrvābhyagamānāṃ tadānīm|</l>
<l>sapadi gaṇapatīnāṃ krodhalīlāpravṛttiḥ</l>
<l>karatalamalanena kṣuṇṇaratnormikāsīt||197||</l>
</lg>
<p>
iti śrībālabṛhaspatyanujīvino vāgīśvarāṅkasya
vidyādhipatyaparanāmno mahākave rājānakaśrīratnākarasya kṛtau
ratnāṅke haravijaye mahākāvye bhagavatstutivarṇano nāma ṣaṣṭhaḥ
sargaḥ|
</p>
</div>
    </body>
  </text>
</TEI>
